# -*- mode: mandoku-view; -*-
#+TITLE: 濟生方
#+DATE: 2015-08-24 23:05:33.868079
#+PROPERTY: ID KR3e0043
#+PROPERTY: BASEEDITION WYG    
#+PROPERTY: JUAN 卷八
<pb:KR3e0043_WYG_006-1a>¶
欽定四庫全書¶
　濟生方卷八　　　　　　宋　嚴用和　編¶
　　丁瘡(附熱瘡/)¶
論曰諸瘡莫急於丁瘡有魚眼丁多發於足非神手不¶
能治也大凡治丁瘡先以披頭針當頭刺之直至患者¶
知痛處纔引針而出血隨之流則以蟾酥追毒丹納針¶
孔中仍以紙撚送下使近痛處其上封以乳香膏四膀¶
腫處敷以烏龍膏或有赤暈敷以解毒散並如前法三¶
<pb:KR3e0043_WYG_006-1b>¶
兩日瘡潰㧞去仍覆以乳香膏膿盡生肌並如前法¶
嵇云有絲瘡證乃丁瘡之類醫若不識便無治法害人¶
最速其瘡生手足間有黄泡其中或紫黒色即有一條¶
紅絲迤邐向上而生若至心腹則使昏亂不救其紅絲¶
或有生三兩條者治法以針横截紅絲所至之處刺之¶
止使血出以膏藥傅之更不復發動即愈矣此證得於¶
喜怒不節血氣逆行而生内翰洪舜俞以惡瘡生齶上¶
久不能治嵇云此名内疳瘡初發如蓮花痔根蔕小而¶
<pb:KR3e0043_WYG_006-2a>¶
下垂反大治法以勾刀决斷其根燒鐡器令七八赤烙¶
之以止血次以雄黄輕粉粉霜香白芷白斂為散敷其¶
上令病人側卧以槐枝作枕支其牙頰間毋使口合一¶
兩時許瘡瘢定令病者自便治日得膿便可漸愈若此¶
證久不治即四邊肉漸成死肌法用槐枝枕支病者牙¶
毋使得合以小鎌去其惡肉令盡即撒生肌散上仍用¶
乳香膏䕶之自非飲食時且令病者側卧支其牙頰毋¶
使口合則津液不衝動瘡藥三日後肌肉漸生纔可令¶
<pb:KR3e0043_WYG_006-2b>¶
病人自便無所礙矣洪内翰云此證縁醫家不識則無¶
治法以至不救良可惜也此證得之作勞氣血虛憊所¶
至治驗¶
嵇云治魚眼丁之法先以鍼刺之若痛則瘡根已走矣¶
用療漏瘡之法以榆皮隨俞穴所往探之榆所不及之¶
處則針破引榆皮而出再自針穴㝷之若鍼破處病人¶
自痛血出則是活肌肉矣即于鍼瘡納蟾酥丹覆以乳¶
香膏再於瘡鍼孔中納蟾酥丹三二粒仍覆以乳香¶
<pb:KR3e0043_WYG_006-3a>¶
二黄散　治丁腫¶
　　雄黄　雌黄(各等/分)¶
　右為末先用鍼刺四圍及中心醋和塗之¶
蟾酥丹¶
　　蟾酥(一/枚)¶
　右為末以白麵和黄丹丸如麥顆狀鍼破患處以一¶
　粒内之神妙¶
灸法　治丁腫灸掌後横紋五指男左女右七壯即瘥¶
<pb:KR3e0043_WYG_006-3b>¶
已用得效丁腫灸法雖多然此一法甚驗出於意表也¶
考嵇治法金大定間有遇異人傳狗寳丹丸得之者以¶
獻偽主其後嵇事偽朝以外科奉御療將士金瘡有功¶
金主以金帛賜焉嵇治瘡凡癰疽丁漏惡瘡皆先以狗¶
寳丸為第一義先投狗寳丸半時次投熱葱粥以助之¶
厚被蓋覆病者使汗出周浹則毒勢隨汗而解若汗不¶
出則不可療矣汗罷則瘡之陷者必起散者必聚次以¶
烏龍膏傅其腫若腫之外有赤暈者則以解毒散傅之¶
<pb:KR3e0043_WYG_006-4a>¶
凡傅藥必先自外向裏塗之看正瘡大小凡正瘡之上¶
並不許加分毫藥毎日隨證服五香連翹湯十竒散菉¶
豆粉等藥大率以狗寳丸為先以烏龍膏解毒散次之¶
而服餌之藥則隨脉氣隂陽虚實而用之空心必服加¶
减八味丸以助元氣俟瘡潰以針决去敗膿訖然後以¶
乳香膏傅正瘡之上若尚有未盡膿則於膏藥當中直¶
翦一路以通膿水膿欲盡以生肌散敷瘡口仍以乳香¶
膏覆之更不須翦破膏藥乳香膏一日一換俟瘡口欲¶
<pb:KR3e0043_WYG_006-4b>¶
合即便不加膏藥矣烏龍膏之功在於消腫解毒散之¶
功在於收暈即不用解毒散而烏龍膏直俟瘡潰敗膿¶
出盡然後已此其大畧也癰疽之證甚惡多陷下透骨¶
者服狗寳丸瘡四邊必起依前法用烏龍膏解毒散訖¶
須用針刀開瘡孔其内已潰爛不復知痛乃納追毒丹¶
於孔中以速其潰既潰後割去死肌洗以豬蹄湯敷以¶
生肌散覆以乳香膏又傅之善角散以醋熬為糊貼之¶
惡肉退去好肉漸生即用搜膿散翠霞散之類袵之若¶
<pb:KR3e0043_WYG_006-5a>¶
瘡中毒氣未盡慎勿早斂忌早上生肌之藥縱復平復¶
必再發其間調理次第臨時制宜將䕶須慎之¶
狗寳丸　專治癰疽發背附骨疽諸般惡瘡¶
　　狗寳(一兩生用癩/狗腹中得之)　蟾酥(二/錢)　乳香(别/研)　没藥(别/研)¶
　　雄黄　&KR1288;砂　輕粉　麝香　鉛白霜¶
　　粉霜(别研各/一錢)　金頭蜈蚣(七箇頭尾脚足/炙黄色研如泥)¶
　　烏金石(即石灰袁州萍鄉/縣有之二錢重)¶
　　鯉魚膽(七箇乾者用之去/皮臘月者尤佳)¶
<pb:KR3e0043_WYG_006-5b>¶
　　狗膽(一箇乾者用之去皮/黒狗者臘月者好)　頭胎孩兒乳(一/合)¶
　　黄蠟(三/錢)¶
　右先將頭胎兒乳黄蠟放在銚内文武火化開用前¶
　藥末和成劑放在甆器内要用旋丸如麻子大兩丸¶
　如病大三丸用白丁香七箇直者為妙以新汲水化¶
　開送下狗寳丸腰以下病食前服腰以上病食後服¶
　如人行三里用熱葱白粥投之即以衣被蓋定汗出¶
　為度已後只喫𤓰虀白粥常服十竒散留頭四邊以¶
<pb:KR3e0043_WYG_006-6a>¶
　烏龍膏貼之¶
追毒丹　治疽瘡黒陷者先用狗寳丸治次以烏龍膏¶
收腫散毒去赤暈乃用針刀開瘡納追毒丹使之潰然¶
後去敗肉排膿隨證治之癰疽丁瘡附骨疽並皆治之¶
　　巴豆(七粒去皮心不/去油研如泥)　白丁香(一/錢)　雄黄¶
　　黄丹(各二/錢)　輕粉(一/錢)　加蟾酥尤神速¶
　右件研和加白麵三錢滴水為丸如麥狀針破瘡納¶
　之上覆以乳香追出膿血毒物漏瘡四壁死肌不去¶
<pb:KR3e0043_WYG_006-6b>¶
　不可治亦以此法追毒去死肌乃養肉斯愈矣疾小¶
　者用一粒大者加粒數用之¶
解毒散　去熱腫取赤暈¶
　　寒水石(二/兩)　龍骨(半/兩)　黄連(去/鬚)　黄蘖(各一/兩)¶
　　輕粉(一/錢)¶
　右為細末和雞子清調以雞羽掃瘡上若是熱瘡加¶
　黄丹半兩¶
烏龍膏　治一切腫毒癰疽收赤暈¶
<pb:KR3e0043_WYG_006-7a>¶
　　木鱉子(去/殻)　半夏(各一/兩)　小粉(四/兩)　草烏(半/兩)¶
　右於鐡銚内慢火炒令焦為細末出火毒再碾細以¶
　冷水調敷一日一換¶
紅膏藥　治軟癰及惡瘡風濕所搏渾身疼痛¶
　　瀝青　白膠香(各二/錢)　黄蠟¶
　右於銚内煎化量用麻油三錢許煎濾於水盆中揉¶
　成劑收之毎用於水内捻作餅子隨瘡大小貼之上¶
　傅以紙此藥加當歸一兩於内煎令黄色濾去滓於¶
<pb:KR3e0043_WYG_006-7b>¶
　水盆内取出藥揉成劑再加乳香末二錢和為乳香¶
　膏尤佳其加青黛者即名清金膏其加黄丹者即名¶
　紫金膏皆貨藥者誑人之術其功用一而已矣¶
生肌散¶
　　寒水石(二/錢)　黄丹(半/錢)　龍骨(七/錢)　輕粉(一/錢)¶
　右為細末乾傅上貼以乳香膏¶
竹茹膏　治黄泡熱瘡¶
　　真麻油(二/兩)　青木香(二/兩)　青竹茹(一小/團)¶
<pb:KR3e0043_WYG_006-8a>¶
　　杏仁(二七粒/去皮尖)¶
　右藥入麻油内慢火煎令杏仁黄色去滓入松脂研¶
　半兩熬成膏毎用少許擦瘡上¶
治頭瘡及諸熱瘡¶
　先用醋少許和水净洗去痂再用溫水洗裛乾後用¶
　百草霜細研入膩粉少許生油調塗立愈¶
　　肺癰¶
論曰夫肺癰者由風寒之氣内舎於肺其氣結聚所成¶
<pb:KR3e0043_WYG_006-8b>¶
也蓋肺為五藏之華蓋其位象天候於皮毛氣之所主¶
將理失宜勞傷氣血風寒得以乘之蓋寒則生熱風極¶
亦生熱壅積不散遂成肺癰矣肺癰之狀寸口脉數而¶
實欬而胷内滿隠隠痛兩胠腫滿咽乾口燥煩悶多渴¶
時出濁唾腥臭久久吐膿狀如粳米粥者難治有膿而¶
嘔者不可治嘔膿而止者自愈凡病肺癰脉來短濇者¶
順浮大者死其色當白而多赤者亦死¶
桔梗湯　治肺癰心胷氣壅欬嗽膿血心神煩悶咽乾¶
<pb:KR3e0043_WYG_006-9a>¶
多渴兩脚腫滿小便赤黄大便多澀¶
　　桔梗(去/蘆)　貝母(去心/膜)　當歸(去蘆/酒浸)　&KR0797;&KR0803;子¶
　　枳殻(去瓤/麩炒)　薏苡仁(炒/)　桑白皮(蜜水/炙)¶
　　防已(各一/兩)　甘草節(生/用)　杏仁(去皮尖/麩炒)¶
　　百合(蒸各/半兩)　黄耆(去蘆一/兩半)¶
　右㕮咀每服四錢水一盞半生薑五片煎至八分去¶
　滓溫服不拘時候若大便秘者加大黄小便秘者加¶
　木通¶
<pb:KR3e0043_WYG_006-9b>¶
　　痔¶
論曰痔凡有五即牡痔牝痔腸痔脉痔血痔是也素問¶
云困而飽食筋脉横解腸澼為痔多由飲食不節醉飽¶
無時恣食肥膩久坐濕地情慾耽著久忍大便遂使隂¶
陽不和闗格壅塞風熱下衝乃成五痔肛門生妒或左¶
或右或内或外或狀如鼠嬭或形似櫻桃或膿或血或¶
痒或痛或軟或硬或臖或腫久而不治則成漏矣治之¶
之法切不可妄用毒藥亦不可輕易割取多致淹滯惟¶
<pb:KR3e0043_WYG_006-10a>¶
用稳重湯劑徐徐取效不可不知¶
黄耆丸　治五痔出血疼痛¶
　　榼藤子(煨用肉/半兩)　川續斷(酒/浸)　黄耆(去/蘆)　貫衆¶
　　附子(炮去/皮臍)　黄礬(别/研)　刺蝟皮(燒/灰)　當歸(去蘆/酒浸)¶
　　阿膠(蛤粉炒/各一兩)　麝香(别研/一字)¶
　右為細末米糊為丸如桐子大毎服七十丸空心米¶
　飲下氣壯多熱之人不宜服此¶
斷紅丸　治陽虛臓腑久而腸風痔疾下血不止或所¶
<pb:KR3e0043_WYG_006-10b>¶
下太多面色萎黄日漸羸瘦¶
　　側栢葉(微炒/黄)　川續斷(酒/浸)　鹿茸(燎去毛/酒煮)¶
　　附子(炮去/皮臍)　黄耆(去/蘆)　阿膠(剉蛤粉炒/成珠子)¶
　　當歸(去蘆酒浸/各一兩)　白礬(枯半/兩)¶
　右為細末醋煮米糊為丸如桐子大毎服七十丸空¶
　心食前米飲下¶
蝸牛膏　敷痔有效¶
　　蝸牛(一/枚)　麝香(三/分)¶
<pb:KR3e0043_WYG_006-11a>¶
　右用小砂合子盛蝸牛以麝香糝之次早取汁塗痔¶
　處¶
枯礬散　治五痔痒多痛少或膿或脹或漏血不止¶
　　白礬(枯半/錢)　腦子(一字/别研)¶
　右為末先用魚腥草煎湯放溫洗痔次用藥少許糝¶
　患處¶
蝟皮丸　治五種痔漏¶
　　豬左足懸蹄(燒灰/存性)　蝟皮(一枚燒/灰存性)¶
<pb:KR3e0043_WYG_006-11b>¶
　　黄牛角腮(燒灰/存性)　貫衆　槐角子(炒/)　雷丸¶
　　雞冠花　槐花(炒/)　油髪灰　黄耆(去/蘆)¶
　　香白芷　當歸(去蘆/酒浸)　枳殻(去瓤/生用)　𤣥參¶
　　黄連(去/鬚)　防風(去/蘆)　鼈甲(醋煮各/半兩)　麝香(别研/半錢)¶
　右為細末米糊為丸如桐子大毎服七十丸加至一¶
　百丸空心米飲下年髙虛弱寒濕痔疾不宜服之¶
　　瘻¶
嵇云澄江治一婦人漏瘡此婦人先於小腹下成一漏¶
<pb:KR3e0043_WYG_006-12a>¶
瘡久又於背脊腰下成一瘡嵇以榆枝自背探之乃直¶
逹於腹前之漏瘡乃兩用追毒丹乳香膏烏龍膏而愈¶
嵇云癰之根脚淺而濶儻治之遲則有潰爛肌肉之患¶
若久而不合則多為漏瘡治癰已具於前¶
嵇云漏瘡當探其深淺渠在北地時有一人害漏瘡於¶
脇間嵇以榆皮細枝刮去皮取線以綿裹其尖以線牢¶
繫之以榆皮探瘡中之穴乃自脇而逹於腰在皮膚之¶
間遂於病者腰間以針决破用追毒丹三粒納於瘡中¶
<pb:KR3e0043_WYG_006-12b>¶
三日即潰而脇間之漏遂止其膿悉自腰間針孔中出¶
膿盡生肌散愈其服狗寳丸敷烏龍膏乳香膏生肌散¶
並如前法¶
　　疥¶
論曰夫疥瘡之為病雖若不害人然亦至難忍矣素問¶
云諸痛痒瘡皆屬於心多由心氣鬱滯或飲食不節毒¶
蘊於腸胃發見於皮膚古方有所謂馬疥水疥乾疥濕¶
疥種類不一生於手足乃至遍體或痛或臖或腫或皮¶
<pb:KR3e0043_WYG_006-13a>¶
肉隠嶙或&KR0946;之凸起或㾦㿔或膿水浸滛治之内則當¶
理心血祛散風熱外則加以敷洗理無不愈¶
當歸引子　治心血凝滯内蘊風熱發見皮膚遍身瘡¶
疥或腫或痒或膿水浸滛或發赤疹㾦㿔¶
　　當歸(去/蘆)　白芍藥　川芎(各一/兩)　生地黄(洗/)¶
　　白蒺藜(炒去/尖)　防風(去/蘆)　荆芥穗(各一/兩)¶
　　何首烏　黄耆(去/蘆)　甘草(炙各/半兩)¶
　右㕮咀每服四錢水一盞半薑五片煎至八分去滓¶
<pb:KR3e0043_WYG_006-13b>¶
　溫服不拘時候¶
神異膏　治一切瘡疥¶
　　全蝎(七箇/去毒)　皂角(一錢/剉碎)　巴豆(七箇/去殻)　蛇床末(三/錢)¶
　　麻油(一/兩)　黄蠟(半/兩)　輕粉(半/字)　雄黄(别研/三錢)¶
　右先用皂角全蝎巴豆煎油變色去了三味入黄蠟¶
　化開取出冷處入雄黄蛇床末輕粉和匀成膏先用¶
　苦參湯溫洗以藥擦瘡疥上¶
苦參湯¶
<pb:KR3e0043_WYG_006-14a>¶
　　苦參　蛇床子　白礬　荆芥穗(各等/分)¶
　右四味煎湯放溫洗¶
　　癬¶
論曰夫癬之為病種状不同古方有所謂乾癬風癬苔¶
癬之類[病-丙+(穩-禾)]疹如錢漸漸滋蔓或痒或痛或圓或斜其中¶
生蟲搔之有汁此有風濕毒氣與血相摶凝滯而為此¶
疾也¶
胡粉散　治一切癬神效¶
<pb:KR3e0043_WYG_006-14b>¶
　　胡粉(一/分)　砒(半/分)　硫黄(别研/一分)　班貓(一/枚)　麝香(少/許)¶
　　蝎稍(七/枚)　雄黄(别研/一分)　大草烏(一箇/生用)¶
　右為細末先用羊蹄根蘸醋擦動次用藥少許擦患¶
　處¶
　　癭瘤¶
論曰夫癭瘤者多由喜怒不節憂思過度而成斯疾焉¶
大抵人之氣血循環一身常欲無滯留之患調攝失宜¶
氣凝血滯為癭為瘤癭者多結於頸項之間瘤者隨氣¶
<pb:KR3e0043_WYG_006-15a>¶
凝結於皮肉之中忽然腫起狀如梅李子久則滋長醫¶
經所謂癭有五種瘤有六證五癭者石癭肉癭筋癭血¶
癭氣癭是也六瘤者骨瘤脂瘤膿瘤血瘤石瘤肉瘤是¶
也治療之法五癭不可决破破則膿血崩潰多致夭枉¶
六瘤者脂瘤可破去脂粉則愈外五證亦不可輕易决¶
潰慎之慎之¶
破結散　治石癭氣癭筋癭血癭肉癭等證¶
　　海藻(洗/)　龍膽　海蛤　通草　昆布(洗/)¶
<pb:KR3e0043_WYG_006-15b>¶
　　礬石(枯/)　松蘿(各三/分)麥麴(四/分)　半夏(二分湯/泡七次)¶
　　貝母(去心/二分)¶
　右為細末酒服方寸匕日三忌甘草鯽魚豬肉五辛¶
　菜諸雜等物¶
昆布丸　治一切癭瘤不問久新¶
　　昆布(洗/)　海藻(洗/)　小麥(各一兩好/醋煮乾)¶
　右為細末煉蜜為丸如杏核大毎服一丸食後噙嚥¶
　　瘰&KR1031;¶
<pb:KR3e0043_WYG_006-16a>¶
論曰夫瘰&KR1031;之病即九漏是也古方所載名狀不一難¶
以詳述及其生也多結於項腋之間累累大小無定發¶
作寒熱膿水潰漏肺主蚍蜉漏心主蠐螬漏膽主浮蛆¶
漏腎主瘰&KR1031;漏小腸主轉脉漏原其所自多因寒暑不¶
調飲食乖節遂致血氣壅結而成¶
皂子丸　治瘰&KR1031;滿項不破及結核腫痛者¶
　　好皂角子(一/升)　𤣥參　連翹仁(各一/兩)¶
　右用水五升砂鍋内慢火煎水盡為度毎服揀取好¶
<pb:KR3e0043_WYG_006-16b>¶
　皂角子軟者三粒食後臨卧時細嚼津下硬者搗爛¶
　蜜和如榛子大含化半月必差忌酒麫熱毒物¶
三聖丸　治瘰&KR1031;¶
　　丁香(五十/箇)　斑貓(十/箇)　麝香(一錢/别研)¶
　右為細末用鹽䜴五十粒湯浸研如泥和前藥令匀¶
　丸如菉豆大每服五七丸食前溫酒下日三服如至¶
　五七日外覺小便淋瀝是藥之效便加服或便下如¶
　青筋膜之狀是病之根也忌濕麫魚肉一切動風物¶
<pb:KR3e0043_WYG_006-17a>¶
連翹丸　治瘰&KR1031;結核破或未破者¶
　　薄荷(新者二觔/裂取汁)　好皂角(一挺水浸去皮裂取汁/已上二味同於銀石器)¶
　　(内熬/成膏)　青皮(一/兩)　連翹(半/兩)　陳皮(一兩不/去白)¶
　　皂角子(慢火炮去皮取皂子/仁搗羅為末一兩半)　黒牽牛(一兩半半/生半炒)¶
　右五味為末用前膏子為丸如桐子大每服三十丸¶
　煎連翹湯下食後十日見效¶
　　金瘡¶
奪命散　治金瘡打損及從髙墜下木石所壓内損瘀¶
<pb:KR3e0043_WYG_006-17b>¶
血心腹疼痛大小便不通氣絶欲死¶
　　紅蛭(用石灰慢火炒/令焦黄色半兩)　大黄(二/兩)　黒牽牛(二/兩)¶
　右各為細末每服三錢用熱酒調下如人行四五里¶
　再用熱酒調牽牛末二錢催之須臟腑轉下惡血成¶
　塊或成片惡血盡即愈¶
